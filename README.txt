Тема: Фреймуърк за разработка на 3D игри, развиващи се в космическа среда
Автор: Даниел Николаев Шаприн
Година: 2011
Резюме: 
В създаването на програмните продукти е от голямо значение програмиста
да не върши една и съща работа по няколко пъти и работата, която я е
свършил да може да бъде използвана от други програмисти.  За това, за
определена група програми, се обособява код, който често ще се
използва за разработването следващите продукти.  Това спестява време и
средства на разработчиците и им позволява да се съсредоточат в
направата на по-добра функционалност на програмния продукт.
Разработката на игри не прави изключение. Всяка фирма и всеки
програмист си създават база на която да стъпят, за да не се налага
всеки проект да го започват от нулата.  Това позволява игрите да се
развиват по-бързо и играчите да играят все по-интересни и добре
изглеждащи игри.  С тази дипломна работа се цели да се създаде основа,
която ще помогне за разработката на различни игри, в които играча е с
космически кораб в космоса.
